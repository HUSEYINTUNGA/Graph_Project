Bu proje, Fırat Üniversitesi Teknoloji Fakültesi Yazılım Mühendisliği 3. Sınıf Bahar Dönemi Ağ Programlama dersinin proje ödevi doğrultusunda;
Gizem GEREKLİ, Büşra ŞENATEŞ ve Hüseyin TUNGA isimli öğrenciler tarafından geliştirilmektedir.

 Turistik Yolculuk Optimizasyonu projesi, NetworkX ve MySQL Connector kütüphanelerini kullanarak, MySQL veritabanından çekilen verilerle bir graf oluşturuyor.

 Projenin ana işlevi, Dijkstra algoritması kullanarak en kısa yolu bulmak ve bir düğümün bağlı olduğu düğümleri getirmektir. Ayrıca, Leaflet kütüphanesi ile oluşturulan bir harita üzerinde, Geopy kütüphanesi ile coğrafi konum işaretlemesi yapıldı.

 Turistik Yolculuk Optimizasyonu projesinde, turistik bölgeler ve şehirler arasındaki en kısa yolu bulmak için alanlar arasında permütasyonlar oluşturuluyor. Bu, turistik bölgeler arasındaki en kısa yolu bulmak, bu rotasyon üzerindeki alanların kategori türlerine ve rotasyon üzerindeki şehirlere bağlı diğer alan düğümlerini öneri olarak kullanıcılara sunar.

 Turistik Yolculuk Optimizasyonu, turistik bölgeler ve şehirler arasındaki ilişkileri daha iyi anlamamıza ve analiz etmemize yardımcı oluyor. Bu, turizm planlaması ve yönetiminde önemli bir araç olabilir.

 Turistik Yolculuk Optimizasyonu projesini tamamlamak, Python programlama, veritabanı yönetimi ve graf teorisi konularında bilgilerimizi pekiştirdi. Bu deneyim, gelecekteki projelerimizde bize yardımcı olacak değerli beceriler kazandırdı.

 Bu kazanımlar için öncelikle Sayın Prof. Dr. Resul DAŞ'a ve Sayın Bahadır SEVİM'e teşekkür ederiz. 
